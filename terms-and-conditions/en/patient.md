**Informazioni sul trattamento di dati personali _ex_ art. 13 GDPR**

Ai sensi dell’art. 13 del Reg. (UE) 2016/679 (di seguito, per brevità, “GDPR”), Psychelinx Ltd. desidera informarLa delle finalità e delle modalità del trattamento dei Suoi dati personali quando utilizza l’_app_ **Psychelinx**.

Attraverso l’_app_, i Suoi dati personali possono essere trattati sia da Psychelinx sia dal professionista che La segue nel Suo percorso terapeutico. Di seguito Psychelinx Ltd. Le fornisce informazioni sul trattamento di dati che effettua in qualità di titolare del trattamento. Le attività di trattamento eseguite dal professionista, come autonomo titolare del trattamento, saranno invece oggetto di un’informativa separata, che Le dovrà essere fornita dal professionista.

_Titolare del trattamento e il suo Rappresentante_

Titolare del trattamento di dati personali è Psychelinx Ltd. con sede a Londra, 86-90 Paul Street, EC2A 4NE, Regno Unito, ed è contattabile al seguente recapito: [**info@psychelinx.com**](mailto:info@psychelinx.com) .

*Finalità e base giuridica del trattamento di dati personali*

Psychelinx tratta i Suoi dati personali per consentirLe di creare e gestire l’_account_ per utilizzare l’_app_, ai sensi dell’art. 6, 1° comma, lett. b) del GDPR.

Psychelinx, in qualità di titolare autonomo del trattamento, non tratterà mai i Suoi dati relativi alla salute per finalità di diagnosi e cura, scopi che saranno invece perseguiti dal professionista con l’ausilio dell’_app_. I dati relativi alla Sua salute saranno conservati tramite l’_app_ da Psychelinx come responsabile del trattamento nominato dal professionista.

_Dati personali trattati_

Per la finalità di creazione dell’_account_ sopra descritta, Psychelinx tratterà solo l’indirizzo _e-mail_ e i dati anagrafici dell’utente.

_Destinatari dei dati personali_

I Suoi dati personali potrebbero essere conosciuti da dipendenti e collaboratori del Titolare debitamente designati e autorizzati al trattamento dei dati personali ai sensi dell’art. 29 del GDPR, nonché dal fornitore del servizio di posta elettronica nominato responsabile del trattamento di dati personali ai sensi dell’art. 28 del GDPR.

I Suoi dati personali potrebbero inoltre essere comunicati al professionista con cui ha in essere un percorso di cura, il quale agisce in qualità di titolare autonomo del trattamento.

Si precisa che il trattamento di dati personali effettuato da Psychelinx, il cui stabilimento principale è situato nel Regno Unito, potrebbe comportare un trasferimento di dati personali verso tale Paese. Questo trasferimento è legittimo e non richiede il consenso del professionista sanitario in virtù del Regolamento di esecuzione (UE) 2021/1772 \[SL3\] della Commissione europea del 28 giugno 2021 a norma del GDPR che riconosce l’adeguata protezione dei dati personali da parte del Regno Unito.

_Periodo di conservazione dei dati personali_

I dati personali raccolti a fini di registrazione e gestione dell’_account_ saranno conservati per tutta la durata di utilizzo dell’_app_ da parte dell’utente e, in ogni caso, cancellati o anonimizzati dopo 6 mesi di perdurante inattività, intesa come mancato accesso all’_app_. Tale attività di conservazione e di cancellazione (o anonimizzazione) dei dati effettuata dal titolare riguarda solamente i dati personali raccolti per la registrazione.

Ogni richiesta di cancellazione dei dati trattati dal professionista sanitario come autonomo titolare del trattamento per finalità di diagnosi e cura, dovrà essere inoltrata a quest’ultimo.

_Diritti dell’interessato_

Fatte salve le limitazioni all’esercizio dei diritti degli interessati di cui agli artt. 2-_undecies_ e 2-_duodecies_ del d.lgs. 196/2003 s.m.i. (“Codice in materia di protezione dei dati personali”), Lei può esercitare i diritti riconosciuti ai sensi e nei limiti degli artt. 15-21 del GDPR, tra cui il diritto di chiedere al titolare l’accesso ai propri dati personali, la rettifica o la cancellazione degli stessi, nonché la limitazione del trattamento dei dati che lo riguarda, l’opposizione al trattamento e la portabilità dei propri dati.

Ove espresso, Lei ha inoltre il diritto di revocare il proprio consenso al trattamento dei dati, in qualsiasi momento, senza che ciò pregiudichi la liceità del trattamento basata sul consenso prima della revoca.

Infine, Lei ha il diritto di proporre reclamo a un’autorità di controllo competente, ai sensi dell’art. 77, 1° comma del Regolamento, che in Italia è il “Garante per la protezione dei dati personali”. Il reclamo può essere presentato anche a un’autorità di controllo diversa da quella italiana, nel caso in cui tale autorità di controllo sia quella dello Stato UE in cui Lei abitualmente risiede o lavora, oppure quella del luogo in cui si è verificata la presunta violazione.

Può esercitare i diritti sopra indicati inviando una comunicazione scritta al titolare o al suo rappresentante utilizzando i recapiti indicati sopra.
