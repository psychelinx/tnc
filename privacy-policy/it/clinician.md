**Informazioni sul trattamento di dati personali _ex_ art. 13 GDPR**       

Ai sensi dell’art. 13 del Reg. (UE) 2016/679 (di seguito, per brevità, “GDPR”), Psychelinx Ltd. desidera informarLa delle finalità e delle modalità del trattamento dei Suoi dati personali quando utilizza l’_app_ **Psychelinx**.

_Titolare del trattamento e il suo Rappresentante_

Titolare del trattamento di dati personali è Psychelinx Ltd. con sede a Londra, 86-90 Paul Street, EC2A 4NE, Regno Unito, ed è contattabile al seguente recapito: [info@psychelinx.com](mailto:info@psychelinx.com) .

_Finalità e base giuridica del trattamento di dati personali_

I dati personali del professionista sanitario sono trattati dal Titolare al fine di consentirgli l’iscrizione e l’utilizzo dell’_app_ Psychelinx, ai sensi dell’art. 6, 1° comma, lett. b) del GDPR.

I dati personali potranno poi essere raccolti e trattati per finalità amministrative e contabili connesse alla fatturazione dei servizi forniti dal Titolare e, dunque, affinché il Titolare possa adempiere agli obblighi che la normativa in materia fiscale e contabile gli impone, ai sensi dell’art. 6, 1° comma, lett. c) del GDPR.

_Periodo di conservazione dei dati personali_

I dati personali del professionista sanitario sono trattati fino a che il professionista utilizzi l’_app_ e, in generale, si avvalga dei servizi prestati dal Titolare e, in ogni caso, saranno cancellati o anonimizzati dopo 6 mesi di perdurante inattività, intesa come mancato accesso all’_app_. Tale attività di conservazione e di cancellazione (o anonimizzazione) dei dati effettuata dal titolare riguarda solamente i dati personali raccolti per la registrazione.

_Destinatari dei dati personali_

I dati personali del professionista sanitario potrebbero essere conosciuti da dipendenti e collaboratori del Titolare debitamente designati e autorizzati al trattamento dei dati personali ai sensi dell’art. 29 del GDPR, nonché dal fornitore del servizio di posta elettronica nominato responsabile del trattamento di dati personali ai sensi dell’art. 28 del GDPR.

Si precisa che il trattamento di dati personali effettuato da Psychelinx, il cui stabilimento principale è situato nel Regno Unito, potrebbe comportare un trasferimento di dati personali verso tale Paese. Questo trasferimento è legittimo e non richiede il consenso del professionista sanitario in virtù del Regolamento di esecuzione (UE) 2021/1772 della Commissione europea del 28 giugno 2021 a norma del GDPR che riconosce l’adeguata protezione dei dati personali da parte del Regno Unito.

_Diritti dell’interessato_

Fatte salve le limitazioni all’esercizio dei diritti degli interessati di cui agli artt. 2-_undecies_ e 2-_duodecies_ del d.lgs. 196/2003 s.m.i. (“Codice in materia di protezione dei dati personali”), il professionista può esercitare i diritti riconosciuti ai sensi e nei limiti degli artt. 15-21 del GDPR, tra cui il diritto di chiedere al titolare l’accesso ai propri dati personali, la rettifica o la cancellazione degli stessi, nonché la limitazione del trattamento dei dati che lo riguarda, l’opposizione al trattamento e la portabilità dei propri dati.

Ove espresso, il professionista ha inoltre il diritto di revocare il proprio consenso al trattamento dei dati, in qualsiasi momento, senza che ciò pregiudichi la liceità del trattamento basata sul consenso prima della revoca.

Infine, il professionista ha il diritto di proporre reclamo a un’autorità di controllo competente, ai sensi dell’art. 77, 1° comma del Regolamento, che in Italia è il “Garante per la protezione dei dati personali”. Il reclamo può essere presentato anche a un’autorità di controllo diversa da quella italiana, nel caso in cui tale autorità di controllo sia quella dello Stato UE in cui il professionista abitualmente risiede o lavora, oppure quella del luogo in cui si è verificata la presunta violazione.  
Il professionista può esercitare i diritti sopra indicati inviando una comunicazione scritta al titolare o al suo rappresentante utilizzando i recapiti indicati sopra.
